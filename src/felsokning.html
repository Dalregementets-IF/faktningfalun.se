<div id="primary">
  <div class="entry-content clearfix">
    <p>Läs igenom <a href="varja.html">hur värjan fungerar</a> om du inte redan är bekantad med ämnet. När du känner till hur utrustningen fungerar så är det lättare att minnas de olika sätten utrustningen kan gå sönder och vilka steg du kan ta för att felsöka problem.</p>
    <h2 id="guide-felsokning-pa-pisten">Guide: felsökning på pisten</h2>
    <div class="page-content">
      <p>Klicka på knapparna nedan för att byta mellan felsymptom.</p>
      <div class="tabbed">
        <input type="radio" id="tab1" name="guide-tabs" checked>
        <input type="radio" id="tab2" name="guide-tabs">
        <input type="radio" id="tab3" name="guide-tabs">
        <ul class="tabs">
          <li class="tab"><label for="tab1">Jordlampan lyser</label></li>
          <li class="tab"><label for="tab2">Skålstöt registreras</label></li>
          <li class="tab"><label for="tab3">Stöt registreras inte</label></li>
        </ul>
        <div class="tab-content">
          <h3>Jordlampan lyser</h3>
          <p>Jordlampan lyser utan att värjans spets är tryckt mot motståndarens
           vapen eller mot jordad pist, antingen kontinuerligt eller vid vissa
           rörelser.</p>
          <h4>Orsak</h4>
          <p>A/B-ledningen kortsluts med C-ledningen. Om felet ligger i värjan är det vanligtvis en av följande:</p>
          <ul>
            <li>Kontaktfjädern har gått av inuti spetsen</li>
            <li>Trådavbrott vid skålgenomgång</li>
            <li>Trådavbrott vid spetskontakten</li>
          </ul>
          <h4>Felsökning</h4>
          <ol class="list-numeric">
            <li>Koppla ur kroppskabeln från värjan: om lampan inte längre lyser
                när du testar en annan värja så ligger felet i den urkopplade värjan.</li>
            <li>Koppla ur kroppskabeln från vindan: om lampan inte längre lyser
                när du testar en annan kabel, ligger felet i den urkopplade
                kroppskabeln.</li>
            <li>Problemet ligger i pistutrustningen.</li>
          </ol>
        </div>
        <div class="tab-content">
          <h3>Skålstöt registreras</h3>
          <p>Motståndarens stöt mot din värjas skål registrerar träff istället för att jordlampan lyser.</p>
          <h4>Orsak</h4>
          <p>Avbrott i C-ledningen, eller smuts på skålen.</p>
          <h4>Felsökning</h4>
          <ol class="list-numeric">
            <li>Koppla ur kroppskabeln från din värja och kortslut kabelns B- och
                C-kontakter mot värjans skål. Om jordlampan lyser upp
                ligger felet i värjan.</li>
            <li>Koppla ur kroppskabeln från sladdvindan och kortslut vindans
                B- och C-kontakter mot värjans skål: om lampan lyser upp ligger
                felet i kroppskabeln.
                Alternativt, om kontakterna inte går att kortsluta med skålen,
                be motståndaren trycka in sin värjas spets mot C-ledningen på
                din sladdvindas kontakt: om ingen träff registreras ligger
                felet i kroppskabeln.</li>
            <li>Problemet ligger i pistutrustningen.</li>
          </ol>
        </div>
        <div class="tab-content">
          <h3>Stöt registreras inte</h3>
          <p>Ingen stöt registreras när värjan utdelar träff. Om jordlampan också lyser se istället ”Jordlampan lyser”.</p>
          <h4>Orsak</h4>
          <p>Om felet ligger i värjan är det vanligtvis:</p>
          <ul>
            <li>En av trådarna har lossnat från skålkontakten</li>
            <li>Kontaktfjädern har gått av</li>
            <li>Kontaktfjädern har hoppat ur spår och pekar snett</li>
            <li>Trådavbrott vid skålgenomgång</li>
            <li>Trådavbrott vid spetskontakten</li>
          </ul>
          <h4>Felsökning</h4>
          <ol class="list-numeric">
            <li>Koppa ur kroppskabeln från värjan, kortslut kroppskabelns A/B-ledning genom till exempel
rjans skål. Registreras träff ligger felet i värjan.</li>
            <li>Kortslut A/B på vindans kontakt om möjligt, upprepa annars steg 1 med en annan
oppskabel: registreras träff ligger felet i den urkopplade kroppskabeln.</li>
            <li>Problemet ligger i pistutrustningen.</li>
          </ol>
        </div>
      </div>
    </div>

    <h2 id="fordjupning">Fördjupning</h2>
    <div class="page-content">
      <p>Klicka på knapparna nedan för att byta mellan ämne.</p>
      <div class="tabbed">
        <input type="radio" id="ftab1" name="fordjupning-tabs" checked>
        <ul class="tabs">
          <li class="tab"><label for="ftab1">Kroppskabel</label></li>
        </ul>
        <div class="tab-content">
          <h3>Kroppskabel</h3>
          <p>Kroppskabeln är kanske den lättaste komponenten att felsöka eftersom det
             inte finns så många delar. Olika tillverkare kan ha lite olika delar i
             kontakterna vilket innebär olika möjliga fel.</p>
          <p>De flesta kontakttyperna har stift med fjädrande blad som ska trycka mot
             insidan av uttaget i skålkontakten. Dessa fjädrar kan bli tillplattade
             och skapa glappkontakt: det går att rätta till genom att med en liten
             skruvmejsel försiktigt bända ut fjädrarna något.</p>
          <div class="wp-caption">
            <div class="img-hover-zoom zoom-right">
              <img loading="lazy" alt="allstar kroppskabel" src="img/allstar-kontakt.webp">
            </div>
            <p class="wp-caption-text">Tryck på eller dra muspekaren över bilden för att zooma in.</p>
          </div>
          <p>Allstar kabeln i bilden ovan har den vanligaste modellen av kontakt som
             även används av bland annat Uhlman och PBT. Stiften sitter fastpressade i
             varsitt kontaktblock och den skalade änden på kabeln pressas fast i
             blocket med hjälp av en skruv. Denna konstruktion har problem med att
             blockskruvarna kan lossna och att kardelerna (koppartrådarna) kan gå av.</p>
          <div class="wp-caption">
            <div class="img-hover-zoom zoom-right">
              <img loading="lazy" alt="leon paul kroppskabel" src="img/leonpaul-kontakt.webp">
            </div>
            <p class="wp-caption-text">Tryck på eller dra muspekaren över bilden för att zooma in.</p>
          </div>
          <p>Leon Pauls modell av kabelkontakt är annorlunda och gör ett bättre jobb
             av att behålla kontakt mellan kabel och stift. Den använder en spetsig
             skruv för att genomborra kabeln i stiftet. Eventuell belastning avlastas
             ytterligare i kabelns hölje istället för att slita på kardelerna.
             Skruven har en lägre risk att lossna på grund av trycket från
             kabelhöljet den spetsat sig igenom. Denna modell saknar fjäderblad i
             stiften utan har istället mittenstiftet sittande lite ur linje mot de
             andra stiften: plasthållaren som stiften sitter fast i har viss
             flexibilitet vilket ser till att det blir bra kontakt med uttagen i
             skålkontakten.</p>
          <p>Om kabeln har problem och det inte ligger i kontakten så är det
             troligtvis ledarna inuti själva sladden som korroderat eller gått av,
             möjligtvis både och.</p>
          <div class="wp-caption">
            <div class="img-hover-zoom zoom-middle">
              <img loading="lazy" alt="kabel angripen av korrosion" src="img/kabel-korrosion.webp">
            </div>
            <p class="wp-caption-text">De förtennade koppartrådarna i denna kabel har korroderat och bildat grön ärg.</p>
          </div>
          <p>Svett är frätande för metaller och kan tränga igenom kablarnas plasthölje.
             För att förlänga livslängden på dina kroppskablar förvara dem separat från
             dina fäktkläder.</p>
          <div class="wp-caption">
            <div class="img-hover-zoom zoom-middle">
              <img loading="lazy" alt="kabel med sprucket hölje" src="img/kabel-sprucken.webp">
            </div>
            <p class="wp-caption-text">Höljet på denna kabel har spruckit på flera ställen.</p>
          </div>
          <p></p>
        </div>
      </div>
    </div>

  </div>
</div>
<div id="secondary">
    <!-- SIDEIMAGE -->
</div>
